Smitte: Inkubasjonstid 1–3 dager. Smitteførende vanligvis inntil 7–10 dager etter smitte (lenger hos immunsvekkede).

Diagnostikk: Under influensaepidemier stilles klinisk sannsynlig diagnose ved hjelp av skåringssystem. Ev. PCR-undersøkelse i virusmedium. Ev. hurtigtester.

Legemiddelbehandling: Neuraminidasehemmere (Zanamivir inhalasjon 10 mg × 2 i 5 døgn (Avreg.) eller oseltamivir 75 mg × 2 peroralt i 5 døgn) med oppstart innen 2 døgn etter symptomdebut. Aktuelt hos personer med kjente risikofaktorer: Alder > 65 år, beboere i omsorgsbolig/sykehjem, gravide (særlig i 2. og 3. trimester), pasienter med kroniske luftveissykdommer og hjerte/karsykdommer, nedsatt infeksjonsforsvar, diabetes mellitus, kronisk nyresvikt, leversvikt, nevrologisk sykdom eller BMI > 40 kg/m2. Ev. posteksposisjonell profylakse for uvaksinerte nærkontakter til personer med influensa, og hvor disse nærkontaktene er i risikogruppe for alvorlig forløp. Slik profylakse bør starte innen 48 timer etter eksposisjon og vare henimot 2 uker.